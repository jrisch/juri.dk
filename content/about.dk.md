---
title: "Hvem er jeg?"
weight: 1
menuname: "Om mig"
date: 2018-01-20T13:35:22+01:00
draft: false
---

{{< figure class="image main" src="/images/pic03.jpg" >}}
Hej - velkommen til mit lille visitkort på nettet. Her er et par ord om mig:

Jeg er stifter, partner og CTO i Fab:IT ApS, et IT konsulent og hosting firma i
København, der har fokus på Open Source baserede løsninger. Mine ansvarsområder
er automatisering af installation og konfiguration, at dokumentere procedurer og
processer, samt at sikre at vi benytter den bedste teknologi i vores løsninger,
gennem research og test, samt pitching til resten af mit team.

Derudover er jeg ejer af en webshop der hedder Optimal Minimal, hvor jeg sælger
forskellige sundhedsrelaterede produkter. Efter at være kommet ovenpå efter en
lang og hård periode med stress, fik jeg endelig foretaget nogle livstilsændringer
som fik mig ovenpå og Optimal Minimal startede jeg på grund af dette. Det er mit
håb at jeg kan dele noget af den viden jeg fik da jeg ændrede livsstil gennem
Optimal Minimal.

I 2012 købte jeg min første motorcykel. I 3-4 år havde jeg vaklet frem og tilbage
mellem at ville anskaffe mig én, og at forkaste idéen fordi den var for dum. Men
siden jeg endelig besluttede mig og købte én, har jeg ikke fortrudt én eneste gang.
Det har været én af de bedste beslutninger jeg har taget; jeg fik en del nye venner
jeg kører sammen med, jeg kunne køre ture med min søn bagpå, og tage ture rundt
i landet med telt etc. Jeg har kørt The Distinguished Gentlemans Ride 3 gange nu
og skal også deltage i dette års tur. Men det er når jeg kører alene at jeg finder
det mest terapeutisk for mig - det klarer min hjerne for alle bekymringer og får
mig til at føle mig i live og fri.
