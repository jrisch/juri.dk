---
title: "Fotografi"
weight: 2
date: 2018-01-20T13:35:56+01:00
draft: false
---

{{< figure class="image main" src="/images/winterleaf.jpg" >}}
Fotografering har altid været en af mine hobbyer, lige siden jeg købte mit første
kamera, et Olympus OM101, tilbage i 1986. I starten værnede jeg om hvert eneste
billede, ventede til det helt rigtige motiv dukkede op og sørgede for at placere
mig korrekt både ift. afstand og vinkel, da jeg kun havde 24 eller 36 billeder
pr filmrulle. Senerehen var det bare et spørgsmål om at medbringe nok filmruller.

Jeg tog primært farvebilleder og fik dem fremkaldt hos foto forhandleren. Men så
fik jeg interesse for at tage sort-hvid billeder og ønskede selv at prøve at
fremkalde dem. Det foregik i mine forældres bryggers med brugt udstyr købt igennem
den Blå Avis.

Da min søn blev født, fik jeg et kompakt digital kamera til at forevige de sjove
stunder med ham, men da det hurtigt afgik ved døden, valgte jeg at anskaffe mig
et digitalt spejlreflekskamera, et Canon 10D. Det var en udgået model, så jeg
fik det på tilbud, med den kit linse der nu engang fulgte med. Skiftet til
digital og dermed muligheden for at tage _rigtig_ mange billeder uden at skifte
film, var fantastisk og jeg fik taget rigtig mange billeder.

{{< figure class="image main" src="/images/fireworks.jpg" >}}

Interessen for at eksperimentere og tage lange ekponeringer og HDR billeder
dukkede op og efter nogle år med 10D kameraet, fandt jeg at det begrænsede mine
muligheder. Så jeg anskaffede mig et Canon 60D som gav mig flere muligheder pga
en hurtigere chip, HD video, slowmotion video med mere. Ydermere udvidede jeg med
en fast linse på 50mm og dette er mit nuværende kamera setup.
